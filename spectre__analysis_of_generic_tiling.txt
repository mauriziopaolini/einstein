Pensiamo allo SPECTRE come ad un poligono (non convesso) di 14 lati tutti di uguale
lunghezza, quindi esiste un angolo al vertice di 180 gradi.  Tutti gli altri angoli ai
vertici assumono valori \pm 90  o \pm 120.  I lati sono numerati in senso antiorario
da 1 a 14 a partire dal vertice con angolo 180 gradi.  Il tassello è orientato in modo che
i lati che formano la "testa" dello spettro siano mumerati da 3 a 6.

Assumiamo che i tasselli si possano accostare solo lato contro lato e con lati pari
accostati a lati dispari (secondo la numerazione).

A causa dell'orientazione dei lati dello spectre la rotazione relativa di due tasselli
è forzatamente un multiplo di 30 gradi.  Diciamo che si tratta di un accostamento "pari"
se l'orientazione relativa è un multiplo di 60 gradi, altrimenti si tratta di un 
accostamento dispari.  Una tassellazione del piano è pari se *tutti* gli accostamenti
sono pari, altrimenti è una tassellazione dispari.
Tra le cose che dimostriamo c'è il fatto che ogni tassellazione del piano è dispari.

Data una qualsivoglia tassellazione del piano vogliamo recuperare alcune caratteristiche
che ritroviamo in una tassellazione ottenuta per deflazione H7-H8


1. Coppie di tasselli affacciati

I possibili accostamenti di due tasselli, di primo acchito richiedono un tassello con
un lato dispari accostato ad un altro tassello su un lato pari, per un totale di
7*7 = 49 possibilità, ma una analisi più precisa, che tiene conto di accostamenti che
coinvolgono più lati e della particolarità dell'accostamento 'back-to-back' con i
due tasselli accostati sul loro lato "doppio" portano a
- 1 accostamento back-to-back (pari)
- 6 affacciamenti che coinvolgono un solo lato (di cui sei sono dispari)
- 4 affacci "doppi" (di cui uno dispari)
- 4 affacci "tripli" (tutti pari)
- 2 affacci "quadrupli" (tutti dispari)
per un totale di 19 possibili accoppiamenti, dieci dei quali NON permettono di essere
estesi ad una tassellazione del piano.
In particolare al lato 1 possiamo accostare un altro tassello solo in 3 modi:
- back-to-back: accostando al lato 1 di un tassello il lato 14 di un altro
- torre: accostiamo al lato 1 il lato 10
- mistico: accostiamo al lato 1 il lato 12 (questo è un accostamento dispari


2. Non esiste una "torre" di quattro tasselli

Data una torre formata dai quattro tasselli A, B, C, D formata in modo che il lato lungo
(lati 1 e 14) di D risulti libero, abbiamo due soli modi di accostare un tassello
al lato 7 di B, uno dei quali non permette di accostare nulla al lato 7 di C, ci troviamo
allora rapidamente in una situazione in cui non possiamo accostare nulla al lato 7 di D


3. Esiste un accoppiamento "back-to-back" oppure un "mistico"

Supponendo che non esistano "back-to-back" e nemmeno "mistici", allora al lato 1 di un
qualunque tassello possiamo accostare solo un tassello con il suo lato 10 a formare
una "torre".  Al lato uno del nuovo tassello possiamo ugualmente accostare un ulteriore
tassello solo a formare una torre di tre tassello.  Ripetendo il ragionamento otteniamo
una torre di 4 tasselli che non può esistere.


4. Esiste un accoppiamento "mistico"

Supponendo per assurdo che non esistano mistici, allora per il punto precedente deve
esistere una coppia "back-to-back", tasselli A e B..
Ci sono due possibilità per il tassello C accostato sul lato "2" di A.
Vogliamo escludere che C si affacci con
il suo lato 13, infatti in tal caso il lato 1 di C permette solo un affacciamento che
produce un "mistico".

Il tassello C è quindi forzatamente affacciato con il suo lato 4 al lato 3 di A.
Sul lato 9 di C possiamo accostare un tassello in due modi, uno di questi produce
un mistico, che escludiamo.  Quindi il nuovo tassello (D) si affaccia con il lato
14

Sul lato 11 di C c'è un'unica possibilità che non produce un mistico, ovvero l'accostamento
del tassello E con il lato 4.

Ora abbiamo un solo accostamento possibile di F al lato 1 di C (a formare una torre),
che però ora non permette possibilità di accostamento al lato 1 di E, ottenento
un assurdo.
Concludiamo che deve esistere almeno un mistico.


5. Ad un mistico risulta sempre accostato un tassello a formare un ulteriore mistico.
Abbiamo quindi terne di tasselli a formare due mistici con un tassello in comune.
Sia A e B una coppia affacciata a formare un mistico, con il lato 1 di A accostato
al lato 12 di B.  Per assurdo posizioniamo C al lato 1 di B nell'unico modo che non
produce un ulteriore mistico, ovvero a formare con B una torre.

[...]

6. Non ci possono essere sequenze di 4 tasselli a formare 3 mistici.  In effetti
si raggiunge una contraddizione abbastanza rapidamente operando nella parte concava
della sequenza di 4 tasselli
